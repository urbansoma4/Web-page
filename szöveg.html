<!DOCTYPE html>
 <html lang="hu">
	<head>
		<meta charset="utf-8">
        <meta name="viewport" content="width=device-width, initial-scale=1">
		<title>Szöveges állomány-Szalkay Kft.</title>
	</head>
	<body>
	Ha évekig szép füvet szeretnénk nagyon fontos a talaj előkészítése. 

A gyomírtást követően, ha nagyon dús az elszáradt fű és filcréteg, gyepfelszedővel el lehet távolítani azt. Van, amikor magát a füvet be lehet dolgozni a talajba, ami annak szerves anyag tartalmát növeli. Itt látható egy R2-es Stone burier homokos talajon, ami a követ és a növényi maradványokat 10 centi mélyen bedolgozza, maga után hagyva egy majdnem tökéletes magágyat. 

Viszont agyagos talajoknál, fontos a minimum 15 centi mély lazítás. Van amikor a 19 lóerős mély lazító sem bírja és forgós ekét kell használni és ezt követően  többszörösen mély lazítani. Viszont ez a talaj egy éven belül ugyanolyan kötött lesz, és elpusztul a fű, ha a talajszerkezeten nem javítunk. Vannak, akik csak 10 centi termőföldet hozatnak és erre vetik a füvet vagy telepítik a gyepszőnyeget. Vizes időben az agyagos altalaj miatt a termőréteg teletöltődik vízzel, és megfullad a fű. Laza földben könnyű ideiglenesen jó füvet termeszteni. A kérdés, hogy mi lesz 3 év múlva? 

Ilyenkor homokot dolgozunk be homogén szintre a talajba. Topdresser géppel, vagy talicskával behordjuk a homokot és legalább 3 centi vastagon elterítjük. Nem egy egyszerű rotakapával dolgozzuk össze, mert nemcsak megfordítani akarjuk a talajt, hanem homogén szinten, egységesen összekeverni, mint egy turmix gép.  

Ilyenkor fontos a szerves anyag is. Ezért 2-3 centi komposztot terítünk ugyanúgy, mint az előbb a homokot. A talajban található és pótolható gombák és baktériumok bontják le a szerves anyagot és szimbiózisban élnek a növénnyel. Ezek a hasznos élőlények segítenek fenntartani a talaj laza szerkezetét miáltal levegőhöz jut a gyökér és biztosítják a talaj magas tápértékét. Nem szükséges mélyebbre dolgozni mint 8-10 centi, de megint fontos, hogy egyenletesen legyen összekeverve. Ezért egy speciális magágy előkészítő géppel dolgozunk, ami egyszerre kever, és tökéletes nyomással hengerez is egyben. 
	</body>
</html>